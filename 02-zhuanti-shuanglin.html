<!DOCTYPE HTML>
<html lang="en">
<head>
	<title>新加坡舊體詩庫-雙林寺詩詞</title>
	<meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
	<meta charset="UTF-8">


	<!-- Font -->

	<link href="https://fonts.googleapis.com/css?family=Roboto:300,400,500" rel="stylesheet">


	<!-- Stylesheets -->

	<link href="common-css/bootstrap.css" rel="stylesheet">

	<link href="common-css/ionicons.css" rel="stylesheet">


	<link href="05-Comming-soon/css/styles.css" rel="stylesheet">

	<link href="05-Comming-soon/css/responsive.css" rel="stylesheet">

</head>
<body>
	<header>
		<div class="middle-menu center-text"><a href="#" class="logo"><img src="images/logo-shuanglin.png" alt="Logo Image"></a></div>

		<div class="bottom-area">

			<div class="menu-nav-icon" data-nav-menu="#main-menu"><i class="ion-navicon"></i></div>


			<ul class="main-menu visible-on-click" id="main-menu">
				<li><a href="01-homepage.html">首頁</a></li>
				<li class="drop-down"><a href="#!">專題<i class="ion-ios-arrow-down"></i></a>
					<ul class="drop-down-menu">
						<li><a href="02-zhuanti-shuanglin.html">雙林寺詩詞</a></li>
						<li><a href="02-zhuanti-xinzhouyayuan.html">新洲雅苑懷舊集</a></li>
						<li><a href="02-zhuanti-dzwxjhanshizu.html">新加坡大專文學獎--漢詩組得獎作品</a></li>
						<li><a href="02-zhuanti-nusstudent.html">國立大學學生作品</a></li>
						<li><a href="02-zhuanti-chunlian.html">春聯比賽得獎作品</a></li>
						<li><a href="02-zhuanti-sgyinglian.html">新加坡楹聯</a></li>
					</ul>
				</li>
				<li><a href="03-mingshengguji.html">名勝古跡</a></li>
				<li><a href="04-nanyangfengsu.html">南洋風俗</a></li>
				<!--<li class="drop-down"><a href="#!"><i class="ion-ios-arrow-down">南洋風俗</i></a>-->
				<!--<ul class="drop-down-menu">-->
				<!--<li><a href="#">氣候</a></li>-->
				<!--<li><a href="#">飲食</a></li>-->
				<!--<li><a href="#">衣著</a></li>-->
				<!--</ul>-->
				<!--</li>-->
				<li><a href="05-difangyuyan.html">地方語言</a></li>
				<li><a href="06-nanyangwuchan.html">南洋物產</a></li>
				<li><a href="07-xinzhoufengyue.html">星洲風月</a></li>
				<li><a href="08-foyuchanxin.html">佛語禪心</a></li>
				<li><a href="09-lunxianshiqi.html">淪陷時期</a></li>
				<li class="drop-down"><a href="#!">詩社<i class="ion-ios-arrow-down"></i></a>
					<ul class="drop-down-menu">
						<li><a href="10-tanshe.html">檀社</a></li>
						<li><a href="10-xinshengshishe.html">新聲詩社</a></li>
						<li><a href="10-shichengyinshe.html">獅城吟社</a></li>
						<li><a href="10-quanqiuhanshizonghui.html">全球漢詩總會</a></li>
					</ul>
				</li>
				<li class="drop-down"><a href="#!">更多<i class="ion-ios-arrow-down"></i></a>
					<ul class="drop-down-menu">
						<!--<li><a href="11-shitanjinkuang.html">詩壇近況</a></li>-->
						<li><a href="11-shirenfangtan.html">詩人訪談</a></li>
						<li><a href="11-shirenyinchang.html">詩人吟唱</a></li>
						<li><a href="11-shiji.html">詩集</a></li>
						<li><a href="11-shirenshengping.html">詩人生平</a></li>
						<li><a href="11-yanjiulunwen.html">研究論文</a></li>
						<li><a href="11-about-us.html">關於我們</a></li>
					</ul>

				</li>
			</ul><!-- main-menu -->


		</div><!-- conatiner -->
	</header>

	<div class="container">
		<br/>
		<br/>
		<br/>
		<br/>
		<br/>
		<br/>
		<img src="images/slider-shuanglin.jpg" class="ls-bg" alt="" />
		<div class="row">
			<div class="col-sm-0 col-md-1 col-lg-2"></div>

			<div class="col-sm-12 col-md-10 col-lg-8">
				<div class="about-author center-text">
					<!--<div class="author-image"><img src="images/author-1-200x200.jpg" alt="Autohr Image"></div>-->
					<br/>
					<br/>

					<h4 class="author-name"><b class="light-color">
						雙林禪院訪福慧和尚留題而去 （1901）</b></h4>
					<h6 class="author-name"><b class="light-color">
						邱菽园</b></h6>
					<p>僧福慧初號牧庵，晚改幻庵。生平禪誦至勤，兼修頭陀苦行。閩鄉耆宿如陳伯潛、張燮鈞咸敬禮之。因
						避囂故，謝去榕垣怡山大叢林方丈，遯跡海外。能通般若經，子為詩偈。餘與作方外交，時過竹院，煎
						茶燒筍，得少佳趣，一如杜陵之頻造贊公矣。</p>

					<br/>

					<p>雙林六月好幽棲，清梵泠泠佛閣西。</p>
					<p>松徑雲深山鹿過，蓮塘日暖水禽啼。</p>
					<p>東甌花雨繙龍藏，南島茶瓜隱虎溪。</p>
					<p>我學留衣韓刺史，濡毫初為大顛題。</p>
					<br/>

					<!--<div class="signature-image"><img src="images/signature-image.png" alt="Signature Image"></div>-->
					<!--<a class="read-more-link" href="#"><b>READ MORE</b></a>-->
				</div>


				<div class="about-author center-text">
					<!--<div class="author-image"><img src="images/author-1-200x200.jpg" alt="Autohr Image"></div>-->
					<br/>
					<br/>
					<h4 class="author-name"><b class="light-color">
						幻庵和尚自榕垣重履星坡，餘再訪之雙林禪寺，信宿乃返，留贈一詩。用初唐體（1906）</b></h4>
					<h6 class="author-name"><b class="light-color">
						邱菽园</b></h6>

					<br/>

					<p>利欲驅人瘴海低，山前長恐武陵迷。</p>
					<p>留雲團月烹新茗，刻竹幽吟拂舊題。</p>
					<p>二老贊公居與卜，三生圓澤案重提。</p>
					<p>便擬相從蓮社隱，劇憐何肉並週妻。</p>
					<br/>
					<br/>

					<p>
						編者按：此詩曾刊於《新國民日報》1927 年 1 月 5 日“覺華” 版。詩題為〈幻庵老和尚自榕垣重履星
						坡，餘再訪之雙林退 院，信宿乃返，留贈一詩，仍用往年八齊韻〉。詩後有自註 雲：“結韻平仄不頂上聯
						，今律謂之失粘。然唐人諸名大家往 往不拘，例如賈至早朝大明宮原倡，及王維和作，兩首結韻均 不頂
						上聯平仄者也。餘亦偶一效顰，自覺頗脫俗套。菽園自註 於五明六通之齋。 ”
					</p>
					<br/>
					<!--<div class="signature-image"><img src="images/signature-image.png" alt="Signature Image"></div>-->
					<!--<a class="read-more-link" href="#"><b>READ MORE</b></a>-->
				</div>


				<div class="about-author center-text">
					<!--<div class="author-image"><img src="images/author-1-200x200.jpg" alt="Autohr Image"></div>-->
					<br/>
					<br/>

					<h4 class="author-name"><b class="light-color">
						以诗代简抵幻庵长老（1907）</b></h4>
					<h6 class="author-name"><b class="light-color">
						邱菽园</b></h6>

					<br/>

					<p>閉關非惜草鞋錢，拭鼻誰甘俗作緣。 </p>
					<p>清課南無蓮舌裡，真參西意柏庭前。 </p>
					<p>茶香水味分泉滴，鈴語鐘聲伴月圓。 </p>
					<p>猶記東林曽有約，閒來借榻北窗眠。 </p>
					<br/>

					<!--<div class="signature-image"><img src="images/signature-image.png" alt="Signature Image"></div>-->
					<!--<a class="read-more-link" href="#"><b>READ MORE</b></a>-->
				</div>

				<div class="about-author center-text">
					<!--<div class="author-image"><img src="images/author-1-200x200.jpg" alt="Autohr Image"></div>-->
					<br/>
					<br/>

					<h4 class="author-name"><b class="light-color">
						懺綺・有序（1907）</b></h4>
					<h6 class="author-name"><b class="light-color">
						邱菽园</b></h6>
					<p>佛法許有罪人懺悔，惟不準打誑語。余也省念平生，綺業最重。某日晨興，卒書韻言四首，以當供狀
						。哀告雙林寺主，為余佛前呈首。追序前塵，語皆徵實，雖仍綺語之習，幸免打誑之呵。龍天在望，
						鑒此時心。</p>

					<br/>

					<p>一</p>
					<br />
					<p>鶯花待醒廿年狂，耐可心情懺醉鄉。</p>
					<p>八百受降輕媳婦，三千如土陋明皇。</p>
					<p>神全玄牡迴寒谷，膽壯青蛇過嶽陽。</p>
					<p>搖落於今巫雨館，能存詞賦未荒唐。</p>
					<br />

					<p>二</p>
					<br />
					<p>吹笙人去苦低迷，碧海先歸有羿妻。</p>
					<p>銀漢小橋填夜鵲，銅壺遙漏詛晨雞。</p>
					<p>屈巫南國延年北，宋玉東家少伯西。</p>
					<p>誰信楚歌亡子弟，相從畢竟讓虞兮。</p>
					<br />

					<p>三</p>
					<br />
					<p>猛憶娉婷未嫁身，諸天飄墜為誰春。</p>
					<p>春駒夢熟花無命，天女魂歸襪已塵。</p>
					<p>紫玉殘釵傷李益，青衣團扇失王瑉。</p>
					<p>當年文伯容身死，自殺房中可有人。</p>
					<br />

					<p>四</p>
					<br />
					<p>敢將好色罪先天，縱醉同為後起緣。</p>
					<p>南國跡留蘇學士，諸姬詞熟柳屯田。</p>
					<p>避人有例談風月，種樹無心易歲年。</p>
					<p>身業未除增口業，泥犂香獄咒青蓮。</p>

					<br/>
					<br/>
					<p>邱菽園《啸虹生诗钞》,新洲雅苑・雙林寺詩詞輯錄</p>

					<!--<div class="signature-image"><img src="images/signature-image.png" alt="Signature Image"></div>-->
					<!--<a class="read-more-link" href="#"><b>READ MORE</b></a>-->
				</div>

				<div class="about-author center-text">
					<!--<div class="author-image"><img src="images/author-1-200x200.jpg" alt="Autohr Image"></div>-->
					<br/>
					<br/>

					<h4 class="author-name"><b class="light-color">
						雙林</b></h4>
					<h6 class="author-name"><b class="light-color">
						幻庵福慧禪師</b></h6>
					<p>僧人，初號牧庵，晚改幻庵。邱菽園稱其“生平禪誦至勤，兼修頭陀苦行"。1909年接任雙林寺第六任主持。與邱菽園素有往來。(根據邱菽園《雙林禪院訪福慧和尚留題而去》詩序言，以及《蓮山雙林寺》，新加坡：新加坡雙林寺，2001)</p>

					<br/>
					<p>雙林寄瓶鉢，轉瞬幾經年。</p>
					<p>倚岫新華構，堆廚舊蠹篇。</p>
					<p>樹無霜氣肅，月與水紋圓。</p>
					<p>幽事尋常足，只慚行未全。</p>
					<br/>
					<br/>
					<p>
						錄自《西禪小記》卷六
					</p>
					<br/>

					<!--<div class="signature-image"><img src="images/signature-image.png" alt="Signature Image"></div>-->
					<!--<a class="read-more-link" href="#"><b>READ MORE</b></a>-->
				</div>

				<div class="about-author center-text">
					<!--<div class="author-image"><img src="images/author-1-200x200.jpg" alt="Autohr Image"></div>-->
					<br/>
					<br/>

					<h4 class="author-name"><b class="light-color">
						自雙林寺寄何梅叟居士</b></h4>
					<h6 class="author-name"><b class="light-color">
						幻庵福慧禪師</b></h6>

					<br/>
					<p>怡山一別歲時新，島嶼飄然寄此身。</p>
					<p>漁艇沙鷗紅蓼岸，禪燈經卷白頭人。</p>
					<p>南來筇竹猶行腳，與子爐香有夙因。</p>
					<p>重海報書何日至，坐占簷鵲曉來頻。</p>

					<br/>
					<br/>
					<p>
						錄自《西禪小記》卷六
					</p>
					<br/>

				</div>

				<div class="about-author center-text">
				<!--<div class="author-image"><img src="images/author-1-200x200.jpg" alt="Autohr Image"></div>-->
					<br/>
					<br/>

					<h4 class="author-name"><b class="light-color">
						慈雲</b></h4>
					<h6 class="author-name"><b class="light-color">
						幻庵福慧禪師</b></h6>
					<br/>
					<p>花國大雄誰與敵，香中獨覺信常圓。</p>
					<p>人間清福吾消得，占斷風光水石邊。</p>

					<br/>
					<br/>
					<p>
						刻於雙林寺內，潘受書於1996年
					</p>
					<br/>
				</div>

				<div class="about-author center-text">
					<!--<div class="author-image"><img src="images/author-1-200x200.jpg" alt="Autohr Image"></div>-->
					<br/>
					<br/>

					<h4 class="author-name"><b class="light-color">
						法雨</b></h4>
					<h6 class="author-name"><b class="light-color">
						幻庵福慧禪師</b></h6>
					<br/>
					<p>頹垣折盡石傾攲，破鼎殘鐘臥路岐。</p>
					<p>誰撥冷灰求宿火，獨摩古蘚讀前碑。</p>
					<br/>
					<br/>
					<p>
						刻於雙林寺內，潘受書於1996年
					</p>
					<br/>
				</div>

				<div class="about-author center-text">
					<!--<div class="author-image"><img src="images/author-1-200x200.jpg" alt="Autohr Image"></div>-->
					<br/>
					<br/>

					<h4 class="author-name"><b class="light-color">
						遊雙林寺 (1910)</b></h4>
					<h6 class="author-name"><b class="light-color">
						楊圻</b></h6>
					<br/>
					<p>清末民初中國詩人。江蘇常熟人，初名朝慶，字雲史。曾任戶部郎中，新加坡領事，辛亥後棄職東歸，自謂“性疏野，樂文字，喜山水“。少年時與王榮寶，何震彝，翁之潤“皆以名公子擅文章，號江南四公子。”
						著有《江山萬里樓詩詞鈔》（根據《江山萬里樓詩詞鈔》中《自敘》、錢基博《現代中國文學史》）</p>
					<br />
					<p>石林風色暖，一客叩松房。</p>
					<p>日午峰巒靜，山深草木香。</p>
					<p>遊人眠佛殿，幽鳥斗禪床。</p>
					<p>已遠微塵眾，庸知春晝長。</p>
					<br/>
					<br/>
					<p>
						錄自楊圻《江山萬里樓詩詞鈔》
					</p>
					<br/>
				</div>

				<div class="about-author center-text">
					<!--<div class="author-image"><img src="images/author-1-200x200.jpg" alt="Autohr Image"></div>-->
					<br/>
					<br/>

					<h4 class="author-name"><b class="light-color">
						雙林寺落成，炎洲無柳，寺僧植兩株竟活 (1911)</b></h4>
					<h6 class="author-name"><b class="light-color">
						楊圻</b></h6>
					<br/>

					<p>峯盡水不息，樓高天更寬。</p>
					<p>焚香風月白，洗鉢海山寒。</p>
					<p>宰外真經少，人間活佛難。</p>
					<p>楊枝仙露滿，疎影拂空天壇。</p>
					<br/>
					<br/>
					<p>
						錄自楊圻《江山萬里樓詩詞鈔》
					</p>
					<br/>
				</div>

				<div class="about-author center-text">
					<!--<div class="author-image"><img src="images/author-1-200x200.jpg" alt="Autohr Image"></div>-->
					<br/>
					<br/>

					<h4 class="author-name"><b class="light-color">
						入雙林寺避雨 (1911)</b></h4>
					<h6 class="author-name"><b class="light-color">
						楊圻</b></h6>
					<br/>

					<p>經年居南夷，每到雙林寺。</p>
					<p>雨急山欲晚，花落水俱至。</p>
					<p>閒行青松下，已是翠微里。</p>
					<p>秋色入僧言，來去問所自。</p>
					<br/>
					<br/>
					<p>
						錄自楊圻《江山萬里樓詩詞鈔》
					</p>
					<br/>
				</div>

				<div class="about-author center-text">
					<!--<div class="author-image"><img src="images/author-1-200x200.jpg" alt="Autohr Image"></div>-->
					<br/>
					<br/>

					<h4 class="author-name"><b class="light-color">
						遊雙林寺 (1911)</b></h4>
					<h6 class="author-name"><b class="light-color">
						張明慈</b></h6>
					<br/>
					<p>居士詩人，居住於新加坡。二十世紀二三十年代曾在中國學佛，
						1925年與法航法師同在湖北武漢受教於太虛法師。民國時期曾創辦“中國語文學院”，著有《南遊吟草》。（根據《南遊吟草》序）</p>
					<br/>

					<p>竹林韻事媲椰林，偶聽鳥啼日漸陰。</p>
					<p>卍法無邊溯往古，六根有漏到而今。</p>
					<p>愛詩愛友原余事，覺己覺人是佛心。</p>
					<p>安得神仙點石術，大千世界變黃金。</p>
					<br/>
					<br/>
					<p>
						錄自張明慈《南遊吟草》
					</p>
					<br/>
				</div>


				<div class="about-author center-text">
					<!--<div class="author-image"><img src="images/author-1-200x200.jpg" alt="Autohr Image"></div>-->
					<br/>
					<br/>

					<h4 class="author-name"><b class="light-color">
						普亮方丈約予與薩上將呂碧城居士晚茶</b></h4>
					<h6 class="author-name"><b class="light-color">
						張明慈</b></h6>
					<br/>

					<p>昔年幾度謁雙林，生果鮮花禪味尋。</p>
					<p>椰雨蕉風懷故友，天涯海角聽鳴禽。</p>
					<p>上人告我錫蘭事，開士啟予天竺心。</p>
					<p>舊事而今多幻夢，又傳茶毗到知音。</p>

					<br/>
					<br/>
					<p>
						錄自張明慈《南遊吟草》
					</p>
					<br/>
				</div>

				<div class="about-author center-text">
					<!--<div class="author-image"><img src="images/author-1-200x200.jpg" alt="Autohr Image"></div>-->
					<br/>
					<br/>

					<h4 class="author-name"><b class="light-color">
						招觀海博士偕遊雙林寺次原韻兩首(约1937)</b></h4>
					<h6 class="author-name"><b class="light-color">
						陳麗墀</b></h6>
					<br/>
					<p>
						原名麗也，別號慧修，台山人。清康熙庚午年解元陳遇夫七世孫。早歲南來，從事畜牧、園藝、教育、金器、藝術、文化事業，并與寧達、黃公遂等創立新加坡佛教會，亦為居士林發起人之一。與釋瑞于、邱菽園齊名。又與蔡寰青，黃鏡波、黃載靈為詩友，時人稱為“四彥”。1967年遇車禍去世。（
						見黃載靈、姚仲璜《槎溪集序》及《陳麗墀居士遺體安葬於碧山亭之原》，載《南洋商報》1967年3月26日第16版）
					</p>
					<br/>

					<p>其一 </p>
					<br/>
					<p>拋開俗務到雙林，萬念全消坐樹陰。</p>
					<p>苦海沈淪哀夙昔，善根奮發喜如今。</p>
					<p>誰將正念移邪念，道是無心却有心。</p>
					<p>幸有機緣堪敘會，瞻依佛像燦千金。</p>
					<br/>

					<p>其二 </p>
					<br/>
					<p>知音把袂入禪林，一路清涼徧綠陰。</p>
					<p>每憶人情非往昔，追思佛性感來今。</p>
					<p>本來多事原無事，不用將心誤覓心。</p>
					<p>四海風雲頻變幻，平安二字值千金。</p>

					<br/>
					<br/>
					<p>
						錄自陳麗墀《槎溪全集》
					</p>
					<br/>
				</div>


				<div class="about-author center-text">
					<!--<div class="author-image"><img src="images/author-1-200x200.jpg" alt="Autohr Image"></div>-->
					<br/>
					<br/>

					<h4 class="author-name"><b class="light-color">
						參觀雙林寺 (1975後)</b></h4>
					<h6 class="author-name"><b class="light-color">
						周清渠</b></h6>
					<br/>
					<p>馬來西亞詩人。祖籍福建永春。中山大學文學士。
						曾任永春督學、雪蘭峩中中華中學校長、馬六甲育民中小學校長、馬六甲培風中學校長、南洲詩社社長及大馬詩總副會長。</p>
					<br/>

					<p>回程薄暮謁雙林，鼎盛香煙氣鬱森。</p>
					<p>怒目金剛嫉世亂，低眉菩薩布梵音。</p>
					<p>晨鐘早已度清磬，暮鼓今猶警眾心。</p>
					<p>我欲一参大寶殿，笛聲無那響駸駸。</p>

					<br/>
					<br/>
					<p>
						錄自周清渠《聽雨齋詩詞吟草》
					</p>
					<br/>
				</div>

				<div class="about-author center-text">
					<!--<div class="author-image"><img src="images/author-1-200x200.jpg" alt="Autohr Image"></div>-->
					<br/>
					<br/>

					<h4 class="author-name"><b class="light-color">
						星洲雜咏-尋幽雙林寺(1958)</b></h4>
					<h6 class="author-name"><b class="light-color">
						陳寶書</b></h6>
					<br/>
					<p>廣東潮安人，南來從商，寓居星洲逾五十載。自童稚之年即喜作詩，曾與黃勗吾、潘國渠、曾心影等星馬詩人聯袂唱酬；
						後創立新聲詩社（約1957年）並任社長。黃勗吾評其詩作“清婉”“妍麗”。留有《留星室吟草》（根據《留星室吟草》序言</p>
					<br/>

					<p>尋幽獨往雙林寺，寶地珠林諦妙音。</p>
					<p>法界莊嚴空色相，小欄花鳥透禪心。</p>

					<br/>
					<br/>
					<p>
						錄自陳寶書《留心室吟草》
					</p>
					<br/>
				</div>


				<div class="about-author center-text">
					<!--<div class="author-image"><img src="images/author-1-200x200.jpg" alt="Autohr Image"></div>-->
					<br/>
					<br/>

					<h4 class="author-name"><b class="light-color">
						重九日遊雙林寺有感(1911)</b></h4>
					<h6 class="author-name"><b class="light-color">
						際升</b></h6>
					<br/>

					<p>默然書劍都尤我，何事輕攜渡海遊。</p>
					<p>九月風霜陵鷹隼，三秋雷雨困蛟虬。</p>
					<p>故園菊蕊含離憾，遍地蠻花亂醉眸。</p>
					<p>攜伴雙林最高處，中原北望恨悠悠。</p>
					<br/>
					<br/>
					<p>
						錄自《叻報》1911年11月1日第11版“叻报坿张”
					</p>
					<br/>
				</div>

				<div class="about-author center-text">
					<!--<div class="author-image"><img src="images/author-1-200x200.jpg" alt="Autohr Image"></div>-->
					<br/>
					<br/>

					<h4 class="author-name"><b class="light-color">
						遊雙林寺(1913)</b></h4>
					<h6 class="author-name"><b class="light-color">
						伯豪</b></h6>
					<br/>

					<p>翠壁環山寺，清風透院壇。</p>
					<p>塵埃毫不染，木石總堪觀。</p>
					<p>採藥攀雲嶺，烹茶倚石欄。</p>
					<p>誰人安富貴，却羨老僧安。</p>
					<br/>
					<br/>
					<p>
						錄自《叻報》1913年7月15日第11版
					</p>
					<br/>
				</div>

				<div class="about-author center-text">
					<!--<div class="author-image"><img src="images/author-1-200x200.jpg" alt="Autohr Image"></div>-->
					<br/>
					<br/>

					<h4 class="author-name"><b class="light-color">
						雙林寺聯句(1922)</b></h4>
					<h6 class="author-name"><b class="light-color">
						慧禪、半？、鐵禪、笑禪</b></h6>
					<br/>

					<p>其一 </p>
					<br/>
					<p>一入禪門五蘊空（慧），恍然身在小瀛中（半）。</p>
					<p>今□醉（鐵），法界何時現大同（笑）。 </p>
					<br/>
					<p>其二 </p>
					<br/>
					<p>心無所在悟圓機（半），因果茫茫一□微（鐵）。</p>
					<p>笑我鈍根難□入（笑），人天猶自夢非非（慧）。</p>
					<br/>
					<p>其三 </p>
					<br/>
					<p>法雨慈雲徧大千（鐵），浮生何日了塵緣（笑）。</p>
					<p>湛然自性知無我（慧），畢竟皮囊不值錢（半）。</p>
					<br/>
					<p>其四 </p>
					<br/>
					<p>秋風秋雨掩禪門（笑），寂寂空山笑語溫（鐵）。</p>
					<p>結習最難除慧業（慧），憑誰棒喝醒癡魂（半）。</p>
					<br/>
					<br/>
					<p>
						錄自《叻報》1922年2月1日第16版“文苑”
					</p>
					<br/>
				</div>


				<div class="about-author center-text">
					<!--<div class="author-image"><img src="images/author-1-200x200.jpg" alt="Autohr Image"></div>-->
					<br/>
					<br/>

					<h4 class="author-name"><b class="light-color">
						夢遊雙林寺見壁上題詩詫為仙筆醒而誌之(1925)</b></h4>
					<h6 class="author-name"><b class="light-color">
						葆光</b></h6>
					<br/>
					<p>
						黃葆光，號半禪居士，為金門後五保西園鄉人。生年不詳，於1952年謝世。新加坡著名書法家，曾加入邱菽園領導的檀社。
					</p>
					<br/>

					<p>炎荒小作破荒遊，雲物蕭森一抹秋。</p>
					<p>來向中庭揮鐵筆，半天星斗舞龍虬。</p>
					<br/>
					<br/>
					<p>
						錄自《南洋商報》1925年1月23日，頁9，“劫後詩存（十三）”
					</p>
					<br/>
				</div>


			</div><!-- col-sm-12 -->
		</div><!-- row -->
	</div><!-- container -->

	<footer>
		<div class="container">
			<div class="row">
				<div class="col-sm-12">
					<div class="footer-section">
						<p class="copyright text-center">
							NUS Faculty of Arts and Social Science - Chinese Studies &copy; 2019 All rights reserved.
						</p>
					</div><!-- footer-section -->
				</div><!-- col-lg-4 col-md-6 -->
			</div><!-- row -->
		</div><!-- container -->
	</footer>


	<!-- SCIPTS -->

	<script src="common-js/jquery-3.1.1.min.js"></script>

	<script src="common-js/tether.min.js"></script>

	<script src="common-js/bootstrap.js"></script>

	<script src="common-js/jquery.countdown.min.js"></script>

	<script src="common-js/scripts.js"></script>

</body>
</html>
